# Працюємо з Git правильно - хороші практики

Git є чудовим інструментом контролю версій, але у той же час велика кількість можливостей та деяка складність опанування можуть стати на заваді у розробника при знайомстві з ним. Велика гнучкість у використанні та розподіленість можуть бути як потужним інструментом, так і джерелом для потенційних помилок.

## Використовуйте контроль версій!

Які б чудові можливості не надавали системи контролю версій, початківці часто уникають їх використання. Зазвичай, це пояснюється тим, що це складно і що виникають проблеми з комітами. Але насправді, пропрацювавши 3-5 разів простий алгоритм роботи з однією гілкою Git, ви вже не будете більше стикатися зі складнощами, а коміти ввійдуть у звичку.

### Напрацьовуйте хороші звички

Попрацюйте та поексперементуйте з Git на прикладі простої програми. Особливо зверніть увагу на хороші практики описані тут. Як тільки звичка дійде до автоматизму - ви зможете зосередитися на програмуванні та вирішенні складніших задач. Ви перестанете непокоїтися про те, як працювати з репозиторієм, це стане звичною рутиною, а Git буде тільки страхувати пропоблену вами роботу.

### Використовуйте контроль версій постійно

Робота з Git - не тільки для С++\Qt зібрань PLLUG. Використовуйте все що ми вивчили постійно!
 * В університеті для лабораторних робіт, практичних
 * Заливайте в репозиторій тексти курсових та дипромних робіт
 * Для власного проекту створіть окремий репозиторій у своєму Github акаунті, також можна створити окремий репозиторій для експериментів, навчальних програм та прикладів.

## Найважливіше - це історія

Потрібно розуміти, що найціннішим у контролі версій є історія змін. Відповідно, має сенс докладати усіх зусиль, щоб історія змін була зрозумілою та логічною. Тоді і сам розробник і його колеги зможуть розібратися, чому у програму були внесені ті чи інші модифікації, попередити потенційні помилки, або ж легко знайти джерело помилки серед комітів у репозиторії.

### Комітьте швидко та часто

Якщо ви маєте завдання - не спішіть програмувати. Продумайте, які зміни вам необхідні та розділіть роботу на невеликі частини. Робіть коміт для кожної з цих частин, як тільки її завершите.

### Пишіть змістовні коментарі до комітів

Коментар має бути читабельним та зрозумілим не тільки для вас. Коментар пишуть повними реченнями, англійською мовою з дотриманням правил граматикти та пунктуації.
 * Коментар має бути корисним
 * Описуйте, що було змінено, де змінено, чому змінено.
 * Зазвичай 1-3 речень більш ніж достатньо.
 * Дотримуйтесь пунктуації, ставте крапку у кінці речення, починайте речення з великої букви. Повідомлення має виглядати нормальним текстом.
 * Якщо описувати змін дуже багато - можливо необхідно було комітитися кілька разів. Розділіть зміни логічно на кілька комітів та закоміттє окремо.
 
## Контролюйте зміст коміту

### Переконайтеся, що код робочий та компілюється перед комітом

Коміт є своєрідною проміжною точкою роботи. Перконайтеся, що ви чи будь-хто хто повернеться до коміту буде здатним використати роботу виконану на той момент.

### Комітьте тільки необхідне

Ваша задача - переконатися, що усі необхідні для розробки програми файли є під контролем версій. У той же час, уникайте додавання файлів, які можуть бути згенеровані у процесі роботи, а саме:
 * Скомпільовані бінарні файли (програми, бібліотеки, тощо)
 * Тимчасові файли, що були створені у процесі компіляції, і які не належать до вихідного тесту програми
 * Файли, створені вашим текстовим редактором, оболонкою програмування у процесі роботи
 * Файли, створені вашою програмою у процесі роботи
