# Підготовка до роботи. Командний рядок.

У цьому розділі ми встановимо усе необхідне програмне забезпечення. Також ми розглянемо основи роботи у командному рядку, який є потужним інструментом для розробників та просунутих користувачів.

Командний рядок - є альтернативним способом роботи напротивагу звичному нам графічному інтерфейсу \(з вікнами, кнопочками тощо\). Але навіщо, використовувати цей спосіб, якщо весь світ користується графічними програмами? Насправді, на думку автора \(і не тільки\), на те є кілька причин:

* Командний рядок у ряді випадків є надзвичайно зручним інструментом для розробника. Як ми далі побачимо, досить зручно користуватися командним рядком для роботи з системами контролю версій та виконання деяких інших операцій.
* Розуміння командного рядка необхідне для просунутого користування операційними системами. 
* Командний рядок використовують для системного адміністрування, керування комп'ютерними мережами, тощо.
* Деякі задачі просто неможливо виконати з допомогою графічних засобів. Багато програм мають лише базовий консольний інтерфейс.
* Найголовніше на думку автора: **Командний рядок дає змогу зрозуміти, як працює система контролю версій Git \(про яку ми поговоримо у наступному розділі\) та отримати доступ до усіх її можливостей. Крім того, це стосується не тільки цієї системи, але й багатьох інших програм, які оригінально мають консольний інтерфейс.** Багато з цих програм відіграють ключову роль у функціонуванні операційої системи, мереж тощо. І командний рядок є чудовим провідником у цей світ, який є невидимий для багатьох звичайних користувачів. 

