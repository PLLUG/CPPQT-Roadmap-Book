# Гарячі клавіші

Серед налаштувань редактора варто відзначити редагування гарячих клавіш. Qt Creator надає велику кількість комбінацій клавіш для виконання різноманітних дій. Наведемо деякі з них, які використовуються найчастіше.

| Комбінація клавіш | Опис |
| :--- | :--- |
| **Esc** | Виконує перехід до редагування коду. Кілька послідовних натискань цієї клавіші перемикають користувача у режим редагування, закривають панелі виводу, довідки, відлагодження. |
| **F4** | Перемикає редактор між файлом реалізації \(.cpp\) та відповідним заголовковим файлом \( .h\), які містять оголошення інтерфейсу та реалізацію класу відповідно. |
| **F2** | Виконує перехід до місця оголошення змінної, функції, класу, на імені яких стояв курсор під час натискання. |
| **F1** | Показує довідку для класу чи методу Qt, на імені якого стоїть курсор. |
| **Ctrl+Shift+R** | Перейменування змінної, методу, класу, на імені яких стоїть курсор. Ім'я буде змінено в усіх місцях, де зустрічається його використання: не тільки в поточному файлі, але й в інших файлах проекту. При заміні імені буде враховуватися область видимості імені, тож заміна відбудеться тільки в місцях звернення до імені. Саме цим ця дія відрізняється від звичайного пошуку та заміни тексту. |
| **Ctrl+Shift+U** | Пошук усіх місць звернення до змінної, методу, класу на імені якого стоїть курсор. |
| **Ctrl+K** | Відкриває поле швидкого пошуку та переходу \(**Locator**\). |
| **Alt+Enter** | Дає змогу відкрити доступні додаткові дії для змінної, методу, класу, оператора у позиції курсора. Ці додаткові дії для рефакторінгу \(реорганізації та покращення коду, який існує\) можуть містити зміну порядку параметрів, зміни у поточному фрагменті коду, додавання фрагментів коду тощо. |
| **Ctrl+Space** | Викликає випадаючий список автоматичного доповнення коду. |
| **Ctrl+F** | Пошук тексту у поточному відкритому файлі. |
| **Ctrl+Shift+F** | Розширений пошук тексту у файлі, проекті чи групі проектів \(доступні додаткові налаштування\). |

