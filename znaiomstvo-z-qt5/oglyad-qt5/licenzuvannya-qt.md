# Ліцензування Qt

Qt поширюють за умовами трьох різних ліцензій: GNU LGPL v2.1 та v3, а також за комерційною ліцензією. Тут ми лише коротко оглянемо основні положення цих ліцензій та що це означає для програм, які використовують відповідно ліцензований Qt.

## LGPLv3 та LGPLv2.1

Починаючи з Qt 5.4 модулі Qt доступні під ліцензією LGPLv3 \(замість GPLv3 раніше\). Також Qt доступний під ліцензією LGPLv2.1. Завдяки цьому Qt можна використовувати як для створення вільного програмного забезпечення, так і для створення пропріетарного програмного забезпечення з закритим кодом.

При використанні Qt за умовами ліцензій LGPLv3 та LGPLv2.1 вихідні тексти програми можуть бути як відкриті, так і закриті. У випадку коли програма є закритою чи планується комерційне використання програми — Qt має зв'язуватись до програми у вигляді динамічних бібліотек. Звичайно, у цьому випадку, не можна включати та використовувати будь-які вихідні тексти Qt у програмі. Також будь які зміни до вихідних текстів Qt мають бути викладені у вільному доступі.

Звичайно, пояснення наведене вище є спрощеним. Існує багато нюансів пов’язаних з використанням цих ліцензій, а також їх сумісністю з стороннім програмним забезпечення під іншими ліцензіями. Повні тексти ліцензій та відповіді на часті питання можна знайти на сайті GNU \([http://www.gnu.org/licenses/](http://www.gnu.org/licenses/)\), а також на сайті The Qt Company \([http://www.qt.io/qt-licensing-terms/](http://www.qt.io/qt-licensing-terms/)\).

## Commercial

У випадку комерційної ліцензії, крім можливості закривати, модифікувати будь-яким чином текст програми, модифікувати та закривати зміни у програмному коді Qt та довільно вибирати ліцензію та спосіб поширення програми, надається також підтримка та консультації з використання Qt.

